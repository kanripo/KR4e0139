# -*- mode: mandoku-view; -*-
#+TITLE: 圭峰集
#+DATE: 2015-08-25 00:21:48.764088
#+PROPERTY: ID KR4e0139
#+PROPERTY: BASEEDITION WYG    
#+PROPERTY: JUAN 提要
<pb:KR4e0139_WYG_000-1a>¶
欽定四庫全書　　　　　集部六¶
　圭峯集　　　　　　　　别集類五(明/)¶
　　提要¶
　　　　(臣/)等謹案圭峯集三十巻明羅玘撰玘字景¶
　　　　鳴江西南城人成化丁未進士官至南京吏¶
　　　　部右侍郎贈禮部尚書諡文肅事迹具明史¶
　　　　本傳玘以氣節重一時其乞定宗社大計二¶
　　　　疏及土李東陽書皆言人之所難言其文規¶
<pb:KR4e0139_WYG_000-1b>¶
　　　　橅韓愈戛戛獨造多掩抑其意迂折其詞使¶
　　　　人思之于言外陳洪謨稱其為文必嘔心積¶
　　　　慮至扄户牖或踞木石隠度逾旬日或嵗時¶
　　　　神生境具而後命筆雖數易稿不憚葢與宋¶
　　　　陳師道之吟詩不甚相逺其幽渺奥折也固¶
　　　　宜而磊落嶔﨑有意作態不能如韓文之渾¶
　　　　噩亦縁於是殆性躭孤僻有所偏詣歟然在¶
　　　　明人之中亦可謂為其難者矣明制以翰林¶
<pb:KR4e0139_WYG_000-2a>¶
　　　　教習宦官謂之内館據玘所作白江墓碑葢¶
　　　　嘗充是任者故集中諸文為宦官作者頗多¶
　　　　雖玘之風槩可以共諒于後世然其為微瑕¶
　　　　不止陶集之閒情顧一一録之是所不可解¶
　　　　也周亮工書影稱玘集一刻于旴&KR0455;再刻于¶
　　　　南國子監又有武進孫氏本今皆未見據此¶
　　　　本所敘則初刻于常州再刻于荆州板皆佚¶
　　　　嘉靖五年陳洪謨得荆州本六巻又得續集¶
<pb:KR4e0139_WYG_000-2b>¶
　　　　二巻奏議一巻彚而重刋後其鄉人黄端伯¶
　　　　又於玘曾孫寛處求得逸稿合原集編為三¶
　　　　十巻是其集輾轉增加已非其舊兹數篇者¶
　　　　毋乃端伯所增入歟此本為康熙庚午玘八¶
　　　　世從孫美才所刋編次頗無體例如文以夀¶
　　　　文為冠而以奏議列襍著後詩亦以夀詩為¶
　　　　冠而名之曰古樂府又以詞置賦之後詩之¶
　　　　前皆為顛舛云乾隆四十三年七月恭校上¶
<pb:KR4e0139_WYG_000-3a>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
