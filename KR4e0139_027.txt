# -*- mode: mandoku-view; -*-
#+TITLE: 圭峰集
#+DATE: 2015-08-25 00:21:49.364867
#+PROPERTY: ID KR4e0139
#+PROPERTY: BASEEDITION WYG    
#+PROPERTY: JUAN 卷二十七
<pb:KR4e0139_WYG_027-1a>¶
欽定四庫全書¶
　圭峯集巻二十七¶
　　　　　　　　　　　　　明　羅玘　撰¶
　　詩¶
　　　七言古¶
　　　　黎太監永思詩¶
大家東征逐子回子如從龍母當来龍飛在天隨百雷¶
蠎衣玉帶晏清陪有羮可遺荅涓埃髙凉墓水黄猿哀¶
<pb:KR4e0139_WYG_027-1b>¶
榖異&KR0174;同趨夜臺慈烏啞啞傷痛哉負土封丘如黄能¶
長楸森森手自栽寺人孟子心未灰凡百君子詩可裁¶
　　　　戲贈楊蘄邵三君子(楊十二嵗中舉蘄丹徒/人卲許州守)¶
蜾蠃螟蛉侍側豪江漢浮萍刺眼毫酒狂自大心陶陶¶
曽同靈均怨作騷一腹奚足吞江濤古言聚灰曽止滔¶
此事何異海可舠四䕫標榜不與臯直追那頌置我鼗¶
㝠搜罔象歸籠牢火炮鐡柱沃以膏灼膚熸骨焦皮毛¶
钁天大斧斬鬼刀支祈可繫百丈絛荼壘畏避潛栖桃¶
<pb:KR4e0139_WYG_027-2a>¶
叱穆借駿手指騊擲下轡把造父操崑崙險幽龍鬼韜¶
命赤郭食日㡬遭入幽探恠氣愈驕陋彼嗜𤨏溲溺槽¶
歸来疑仙或疑妖女妻驚怕僕妾迯詞源如井引桔橰¶
倚馬可待書者勞調髙和寡中路號曵我鷦鷯出蓬蒿¶
闗西夫子披錦袍鹿鳴初歌髧中髦大弓水犀鐡甕&KR0758;¶
許昌使君秉干旄燈前促膝吞醇醪狂夫大呌仍嗷嘈¶
載鼷以車向我嘲岱宗為卑此㑹髙¶
　　　　送王院判弟醫官歸宜興¶
<pb:KR4e0139_WYG_027-2b>¶
蘜藭在山杏在林虎其守之爾誰侵伯也視垣目彌深¶
執神之機為國琛跂予望之如望霖猛於縮地天顯心¶
入門爆麻發吳音飲以清夜横斗參劇談醉戲雜五禽¶
夜䦨曉合聞球琳海噴祥旭清妖祲光飜丹極射黄金¶
眼飫興狂殊不禁走馬宜蹴隂山隂丈夫骯髒肯陸沉¶
誰家萬杵秋風碪故山無人洗藥鬵有力如虎僕可任¶
手牽餘皇疾飛鵀我重其别臨岐吟¶
　　　　送竹坡歸真州¶
<pb:KR4e0139_WYG_027-3a>¶
江邊飛將猛如虎手持神臂二石弩白叟呼之立少許¶
立竹之隂不知午叟初栽竹栽一母母生兒孫孫縷縷¶
竹知叟恩叟不語試離竹行數十武誑竹無知遂飄舉¶
百里千里析津府竹誰灌之畚以土將有兵士環如堵¶
叟前呼之竟何取叟今疾趨若風雨¶
　　　　蟠桃夀圖江侍讀先生母八十¶
花開花謝花成桃穆昔花下聽雲璈狡兒擺手攫不得¶
屑屑覆射空饞饕水晶之盤照日月星宮之君手所操¶
<pb:KR4e0139_WYG_027-3b>¶
傳聞此實玅辟榖三千嵗齕凡一遭五城十城博尺璧¶
較之此更如毫毛况人生有母在閣南山配彼端匪髙¶
肉飛上崑崙絶嶺奪虎爪下懸萬猱或承九龍自西極¶
王母晝下驂六鼇氷盤照室光閃爍勾吳水府鯨鯢&KR0146;¶
紫微垣髙見天目駝槖螭首今誰曹欲驅飛車離帝所¶
兩耳鏜鞳錢塘濤曉呼黄耳負圖去便覺青鳥聲嗷嘈¶
　　　　送呂知縣之太寧¶
山行有虎溪有蛇人行百里無人家村氓生怕到縣市¶
<pb:KR4e0139_WYG_027-4a>¶
更有蛇虎紛如麻朝廷養人如養子此輩毒人蛇虎似¶
明朝忽報新尹来震驚百里飛狂雷虎耶蛇耶在何所¶
山翁隔溪相喚語此縣百年無此舉¶
　　　　日磾調馬圖為吳克温題¶
秺侯熟知馬牝牡不識蛾眉形好醜低頭摸馬恐馬痩¶
膽碎渾忘身有首玉趾之前盧令令耳邉亦覺怒猊吼¶
欲&KR0184;百死問金人雷霆在上敢開口¶
　　　　挽鄧屹菴詩¶
<pb:KR4e0139_WYG_027-4b>¶
屹菴先生墓上石飛蚪蹲龜新勒額妖狐不敢卧其下¶
山鬼呵䕶火通夕樵夫驚見走折足過客仰觀讀如譯¶
久之意象度百過奉政大夫字飛白前時石小字畫刓¶
秪今字大銜亦易乃知生男如仲謀胷中豈乏還珠䇿¶
聖皇褒賢常及親用此照耀賁幽宅先生蚤嵗兩振鐸¶
庭館春風歌樸棫况當聞禮聞詩餘橋梓隂陽真一脈¶
都勻苖獠等猺獞賣刀買犢笑啞啞先生墓石行又鐫¶
百年劍水増載籍¶
<pb:KR4e0139_WYG_027-5a>¶
　　　　題潘以正杖化龍圖¶
葉公好龍所翁畫晩嵗取次真龍下青綃綘綃相戰時¶
九子弩力江中射人龍雜揉古其然此杖是龍久當化¶
狂巫姦夭萬鬼泣兒嬉造化任呼吸動揺坤軸上帝怒¶
褫杖殛死復何及騤騤龍飛雲雨濕荒陂幽湫人莫汲¶
　　　　夀丁坦翁七十詩¶
非僧非童頭亦髠行年七十口自言十二月吉置髙尊¶
天瓢酌翻麻姑源忽驚趵突噴火敦當壚彪&KR0008;犢鼻褌¶
<pb:KR4e0139_WYG_027-5b>¶
霓裳舞隊集良媛西河渾脱傳黎園曼延眩人雜黎軒¶
緣椿飛空弋縣猿遏雲仲箎和伯壎王母欲下雲旗翻¶
委以錦組綴璵璠彼姝翩翩駐西奔靈藥詎恣蟾蜍吞¶
刀圭入口到骨恩羣僊騎鯨上朝元鯨饞吸尊涸無痕¶
褫其荼壘無司閽遂令鬅鬙百孟賁中道而立要朱轓¶
誰更口大張如盆坐之上座享禮繁勇能吞海為世婚¶
尊邉尾閭幸我存飲河飲渭真吾孫¶
　　　　王克承按江西道姚江省母¶
<pb:KR4e0139_WYG_027-6a>¶
惠文岸岸山立齊直當黼扆之東西猛腦鶻擊赤狐走¶
虎豹在山誰采藜虞門四闢集鳴鳯周道蕩蕩驊騮嘶¶
重瞳尚疑紞黈塞日暮幽屋啼寡妻又疑隂隂出寵賊¶
敗甕臭腐生醯雞盱睢一種老鶩鴈以死愽利無噬臍¶
官曹如在伎兒子眩亂黒白眼著眯皇威震動誓無赦¶
漢熂北讋曽庭犁君當一面江之右此實餌筆之壑谿¶
仰思簡在明並日况柄以斧斧以携舜江東頭大門屋¶
未到百里為㑹稽倚門星星笑且語鵲噪遶屋旋而棲¶
<pb:KR4e0139_WYG_027-6b>¶
前驅兩兩赤鞾袴察院銀字分明題照山欲動水欲沸¶
旌節婀娜人填蹊隣兒詫見衣上獸云是虎豹麒麟犀¶
升堂一笑見顔色昔在地上今登梯入㕑飣餖執匕鬯¶
自曵薪入妻埽&KR0034;官貧未具黄金&KR1356;有酒且注青琉璃¶
南山雖髙未足祝有過一刼南浮提¶
　　　　劉母七十封安人兩慶詩¶
贑灘二十四至此舟人落颿趨入市木鐸道人呼浄街¶
白頭病嫗出呼豕掃除如砥到縣門五歩十歩一結綺¶
<pb:KR4e0139_WYG_027-7a>¶
舟人眼眩脚顫掉屛立背面人如蟻縣官身騎六駁馬¶
短亭五里長十里龍幢雲旌羽葆纛日月虹霓分旖旎¶
黄衣聖人坐紫宸黄麻飛下泥金紫卯金之家太安人¶
兵曹之禄寧馨子恩波浩浩沃所生母以子貴亦其理¶
天門使人若神仙安人夀域坐一几東筵坐令西坐丞¶
附耳竊語嘖不已操觚丐飰道傍嫗雲泥懸隔未足擬¶
四百四十甲子餘先庚後甲良有以縣官持觴天使醉¶
誇吾縣有德爵齒兒童浪看舟人記如飽飲食誰禁止¶
<pb:KR4e0139_WYG_027-7b>¶
到京細向兵曹言兵曹亦喜吾亦喜¶
　¶
　¶
　¶
　¶
　¶
　¶
　圭峯集巻二十七¶
