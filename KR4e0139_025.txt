# -*- mode: mandoku-view; -*-
#+TITLE: 圭峰集
#+DATE: 2015-08-25 00:21:49.331404
#+PROPERTY: ID KR4e0139
#+PROPERTY: BASEEDITION WYG    
#+PROPERTY: JUAN 卷二十五
<pb:KR4e0139_WYG_025-1a>¶
欽定四庫全書¶
　圭峯集巻二十五¶
　　　　　　　　　　　　　明　羅玘　撰¶
　　詩¶
　　　擬古樂府(附襍體/)¶
　　　　夀姜母八十詩¶
歸遲遲歸遲遲手中之線憶者誰去時衣裳母得知天¶
孫為織銀獬豸白晝凛凛感風吹維南半天見銕面有¶
<pb:KR4e0139_WYG_025-1b>¶
手未便擎巵&KR0146;東海濵秦臺畔侵星闢髙門旌節来岸¶
岸云是濵州太守從者魚貫餼牽極鮮肥&KR0678;斚亦璀璨¶
古来七十既稀有况益十載於今旦鼓坎坎舞舉舉以¶
舞以酒夀如許御史持大斧曰敢遑啟處太守之官守¶
此土太守不舞誰代舞御史之歸奏三釡¶
　　　　石樓髙寄李石樓¶
石樓髙石樓髙星宿磊磊手可操媿我欲上非飛猱石¶
樓堅石樓堅雪霰堆户氷凝椽媿我欲住非蜕僊不如¶
<pb:KR4e0139_WYG_025-2a>¶
移身且就石樓下朝朝莫莫窺其罅或傍石樓旁仰鑽¶
爾爾甘凍僵忽然飄風刮地揚沙石翳我兩目昏咫尺¶
歸来兀兀坐茅屋石樓不見見我獨忍能不寄詩一幅¶
　　　　重慶詩為實菴兄六十夀¶
中堂垂垂坐天姥擊鼓坎坎舞栩栩大兒誰助邉漢卜¶
式小兒誰南宫先生配韓愈望雲思舞笏仰拄以寧馨¶
歸代以舞各奏爾能曰予武左中規右中矩此舞傳来¶
老莱譜是時姚江波湧山馮夷凌波助擊鼓蹲蹲越山¶
<pb:KR4e0139_WYG_025-2b>¶
昻舉舉越山頫姥雖云樂覺兒苦兒年六十力如虎姥¶
身姥臂姥脛股用以娛姥奚彼取年年舞舞後莫數南¶
宫索詩要杜甫貂乃不足狗尾補¶
　　　　慈竹圖詩余邦臣使便捧封制夀於慈闈因¶
　　　　　寓意焉(邦臣睂州人/)¶
竹生子子生孫竹生子孫孫轉蕃是曰慈竹為竹元歴¶
歴鳯啄實磊磊貓蹲根惡草惡木天所髠霜晨雪夕褫¶
冠褌此時獨亭亭窸窸風葉翻浮埃脱落净瘢痕冬寒¶
<pb:KR4e0139_WYG_025-3a>¶
不為寒春温不為温大哉天地無怨恩此竹者地勢坤¶
圖長存¶
　　　　學止翁齊夀詩為季本清作¶
諌議性憎僧萬廽僧生不為諌議憎欲以其(缺/)試更能¶
朝朝紫㣲帝回天戒氷凝莫扇扇枕枕欲氷一身一日¶
髙互曽萬廻一回絶傳燈諫議心騰騰翁冠媪帔千里¶
萬里目窅窅兮其凝瞢太官羞牛車纍之載以鵬歸&KR1883;¶
鯢齒佐尊朋何如拾橡盛瓦登母追峩峩脛束縢膝韍¶
<pb:KR4e0139_WYG_025-3b>¶
急不及毾㲪諫議坐𤨏闈此語吾聽曽¶
　　　　西安嚴太守考最歸郡¶
嚴侯宿擅八乂手衆首肯肯予獨否偶從壁隙觀白戰¶
予愕不覺臼在手捲旗潛避之縮舌深閉口祝鳩氏僚¶
如立栁投䑕忌器多掣肘侯辰臨之不及酉事有至難¶
如拉朽三原公國黄耉嚇此竒遇良豈偶諒非行苞苴¶
為郡得杜母傳痏以膏起尫以炙華山不能言清渭監¶
妍醜侯名不在三王後役碌碌治郡如斗一身四射集¶
<pb:KR4e0139_WYG_025-4a>¶
百詬遇侯兮當反走僅備驅除擁篲帚¶
　　　　屠冢宰父封宫保詩¶
沉沉深堂公坐時府公擊皷来賀之開門兩兩天丁入¶
龍墀東頭縣令立金虬飛動玉軸開王言如綸墨猶濕¶
青宫太保天官卿授公公拜公亦驚青天無梯白日昇¶
蹙金麒麟照夜頳水蒼之玉懸腰明白頭僊翁地上行¶
鏡湖心四明巔公有藥室有酒船不湏日食萬萬錢公¶
無身坐政事堂英雄之網誰持綱此恩此典公可當¶
<pb:KR4e0139_WYG_025-4b>¶
　　　　送余國信歸鉛山¶
滿腹書眼壁塞萬里途眼生翼眼壁塞陸沉翁眼生翼¶
龍斷客陸沉夜漫漫龍斷身役役忽然棄擲聚螢囊掉¶
手不揖二千石瀛洲僊客上朝元坐我樓船三百尺船¶
髙不知風不知波錢塘江不為江滹沱河不為河長江¶
濁河乃一歌河飛鳬鴈江驚鼉壯遊如有神勇去疑有¶
魔遲日下化國飄風颺巻阿鹿鳴聲呦呦雄藩禮為羅¶
我徯子至其無他¶
<pb:KR4e0139_WYG_025-5a>¶
　　　　送胡惟峻奉使雲貴便道毘陵省母¶
朔方徤兒好身手刺船水上輕於斗船頭搥鼓催船行¶
船疾如飛百吏走中有持斧者頭戴獬豸冠霹靂飛電¶
臨百蠻長淮盡頭江水過千里萬里截住為金山鯨浮¶
金背過山頂十萬艘夫皆縮頸笑而躍過了若無人謂¶
御史歸之猛吳中舶趠風吹冷還吹熱冷於歊熇生清¶
凉熱向深盃觴大耋隂深栁壯可繫驄䆗窱堂深任容¶
節王命重於山丹髪白如雪業已官家作材傑¶
<pb:KR4e0139_WYG_025-5b>¶
　　　　泰和禱雨有感為吳德純作¶
金華山雲如紙薄澄江赤日爍欲涸田家生怕牛餓死¶
滿田焦禾任牛嚼禾盡牛肥尚可為縣吏催租出牛縳¶
縳牛到市多賣錢了租背上無腷膞新傳縣官昨夜到¶
坐席未煖行出郭西郊驀地隂雲生狂雷一下顛快閣¶
雷聲轉大人轉驚兩耳何曽聞雨落雷収雲散天一色¶
只見髙田有魚躍疾忙牽牛趂夜歸覓石跟蹡磨錢鏄¶
君不見縣官騎馬入縣門猶向山頭望雨脚¶
<pb:KR4e0139_WYG_025-6a>¶
　　　　栲亭夀詩¶
吾聞棟明堂者鄧林木山樗不入匠石目樗誠可棄未¶
若栲樗在巘兮栲在麓侯官少府不屑住身大如丘嫌¶
矮屋擺除敝屣歸去来架栲為亭不費築東邉甕牖慣¶
吞月照見鞠躬進湯粥哦松那如負米甘嗤彼空吟莪¶
蓼蓼眼前萬物盡芻狗鑿混沌死北帝儵髙騎日月遊¶
六合無何有鄉暮即宿呌文襄公公在天至今國活猶¶
食肉封丘㕔事僅旋馬光禄之官非太祝英公門户鄭¶
<pb:KR4e0139_WYG_025-6b>¶
公笏田園鬻盡笏不鬻公孫可夀一百年公在吾為公¶
作僕館甥歸去當登堂要我作詩詩在軸¶
　　　　送李希賢提兩淛學二首¶
山僧下山時僧送不出山但問下山僧此去㡬時還乳¶
水閑一孔白雲留半間秪恐僧還少僧還誰閉闗¶
　　　　又¶
栁邉旋旋出行厨酒盡依依忍别吾散地獨君能鵲起¶
外臺從此帯龍圖位尊安定先生上名任四海狂客呼¶
<pb:KR4e0139_WYG_025-7a>¶
肯為東南放風采定剜天目塞西湖¶
　　　　送吳老歸宜興¶
遺金在道吾亦攫入朝争名戰自惡胡為徒手長安歸¶
骨痩脰長如野鶴君不見饑䲭低飛啄腐䑕飽鳴人屋¶
人射女又不見鶴飛入層雲赤晴炅炅窺天文腹則饑¶
眼獨飽下棲舊林覺林小征西廟前是舊林鳯凰巢髙¶
喧百禽¶
　　　　題鍾馗四首¶
<pb:KR4e0139_WYG_025-7b>¶
前有枕前有枕乃是石可寢巾簪一任&KR0146;&KR0146;何如少飲¶
　　　　又¶
橋有竅橋有竅驢不過𦂳要推尻曳耳多時到得鬼笑¶
　　　　又¶
鬼作僕鬼作僕肩頭上琴劍書簏問主人何處乘牛入¶
空谷¶
　　　　又¶
乘白鹿乗白鹿鬼牽韁凌兢局鞠過松林數步一片雲¶
<pb:KR4e0139_WYG_025-8a>¶
山緑¶
　　　　翁應乾父子傳經同朝巻¶
上公晨朝用子隨金蟬玉帯腹則虚退食袒裼狗馬娛¶
相公公退苦課子子卧絳厨朝未起千呼萬喚渾爾爾¶
白屋子朱門孫一為府君一呌閽榮辱自已原無門参¶
之笞窋詎足論旦笞伯禽殊有恩奮建躡踵孝謹聞向¶
之歆賢之𤣥姚江翁家在眼前¶
　　　　隴西閻大叅山居四詠(同年允德父/)¶
<pb:KR4e0139_WYG_025-8b>¶
　　　　寒泉濯足¶
孔不飲盜吳飲貪飲狂國人狂正酣沁寒潄齒齒鋒利¶
公以濯足吾不諳豈遭十日爍下土軀殻焦縮皮毛燂¶
因思層氷赤脚踏氷山多險不可探牛蹄濙濙可在眼¶
一冷著骨毛毿毿夜眠如腊絶垢膩只此可寄僧伽龕¶
滄浪漁父怨腫濕玅道肯向庸庸談¶
　　　　黄巻潛心¶
不為勞勞逐蠧魚平生即此當菑畬兒童莫笑頭顱白¶
<pb:KR4e0139_WYG_025-9a>¶
恐是研山行秘書¶
　　　　南薰午夢¶
黄帝遊華胥簡子聽鈞天孔與周唯諾莊周蝶翩翩有¶
無無有間抱枝蜕空蟬幸蚤脱鼎鑊無為世熬煎草堂¶
風颼颼有身堪晝眠鼻中作雷鳴雖夢未夢然¶
　　　　幽徑尋芳¶
恨不如蝴蝶隔墻知有花隨風飄别院得意過東家渉¶
逺終湏馬撲叢常畏蛇春歸在何日莫遣涴泥沙¶
<pb:KR4e0139_WYG_025-9b>¶
　　　　山水小畵為李充昭乃翁題¶
劔江中心落白雨跳珠入船兩翁語懸崖墮石江影動¶
蛟鼉穴深魚在渚寒山蒼蒼色古老藤稍雨重樹欲倒¶
水鳥驚人沉水花冷半漂舵師嚇翁翁首掉野鼓一聲¶
疑有廟兩翁停語忽砉歘水神騎龍恍惚出兩翁雄訶¶
如霹靂神奔龍汨天地寂便乗風雲騎日月蹴翻崑崙¶
涸溟渤回頭北斗望丹闕朱衣何人手中笏猛腦&KR1143;身¶
獨擊鶻一翁氣方豪眼中之江不見矣冩之逼真摩詰¶
<pb:KR4e0139_WYG_025-10a>¶
氏¶
　　　　題曽光表山水圖¶
我恨不如江頭人茅屋四壁旁無鄰茅穿雨漏嵗一縳¶
松葉為蓋沙為茵大兒五更催解纜去時㝠㝠天尚暗¶
老妻走出呼小兒大兒小兒下幽磡小兒髻如椎年可¶
十七八捩然汲水勝過獺平生見魚偏好殺穿於龍國¶
恒探珠若遇鮫人敢笞撻輕風飄飄日卓午魚賣江村¶
曬魚罟偃然一笑載酒歸人謂此實魚之虎横江中心¶
<pb:KR4e0139_WYG_025-10b>¶
翻白波小兒船尾發棹歌白頭老翁喜奈何我有嘉客¶
新相過十年不見鬢較皤矢口論事如懸河黄庭一巻¶
讀已多老妻肘翁云靡他翁呼濯釜燒槁葉我見船歸¶
置罇簋豈無大魚大如豕君不見良工畵翁畵客畵山¶
亦畵水意在江心兩兒子¶
　　　　一道清風圖為李侍御題(張都憲畫張號一/拙道人也)¶
御史于中持大斧誰有大竹大如杵破之萬箇破更酣¶
湏臾了盡千林許一林淡一林濃一林渺渺無西東伶¶
<pb:KR4e0139_WYG_025-11a>¶
倫縮頸驚卻走云此天公遺下之籜龍日邉白鳯下啄¶
實一飽颺去超鴻蒙至今百鳥絶蹤跡獨占千載惟清¶
風君不見一拙道人最痴絶漏洩天機好饒舌筆濡東¶
海作硯池睥睨此林如一垤一匹練絹尚嫌少収拾描¶
模當時了天色黭黮湘妃出雨聲如淚滴石窟掃天無¶
雲地無塵六月凛冽如霜晨祝融凍僵火傘濕觀者如¶
山踏氷立道人笑憨憨御史色不動青驄新被銀絲鞚¶
清風且作歸朝頌¶
<pb:KR4e0139_WYG_025-11b>¶
　　　　夀山福海圖為太醫王銀臺作¶
南山穿雲下日脚射日東海日不落山明海瑩天宇空¶
南極老人住東郭越人低頭拜北面汗流走踣孫思邈¶
唐虞國脉何湏切官家調鼎我調藥南山髙東海闊莫¶
莫朝朝候黄闥山如礪海如帯屹屹官家舊龜蔡¶
　　　　翡翠圖二首¶
鷊惜綬鸞信影孔雀愛金尾鴛鴦重鶯領在世安有秦¶
西巴獮麑殺孩予亦肯俛啄仰顧活湏臾虞羅得女女¶
<pb:KR4e0139_WYG_025-12a>¶
秃頂嘴銜魚婢不得飫何異海鶴遇吞竫不如清饑學¶
蟬飲露或飽土壤為鼃黽嗟哉象以齒焚千斤軀拳身¶
得託為女幸¶
　　　　又¶
得魚休向蓮莖啄恐涴蓮房帯蒂腥猶勝羽毛或遺落¶
著人冠上得人驚¶
　　　　脊令圖二首¶
妖鳥周公有弓矢邑中譌火畢方圖良工不管災祥事¶
<pb:KR4e0139_WYG_025-12b>¶
自在茅茨畫雪姑¶
　　　　又¶
破獍食其父䲭梟食其母彪虎一母生母去彪食虎維¶
烏恒反哺維鴈行不補鶺鴒鳥之㣲友義良獨苦雖無¶
華蟲文舌不逮鸚鵡飛鳴行揺揺急難亦堪武疾風一¶
枝安百鳥誰敢侮¶
　　　　題怪僊圖二首¶
蟾蜍龡光接日月枯瓠氣升影滅沒爾頳我白雙被髪¶
<pb:KR4e0139_WYG_025-13a>¶
衣穿後裻脚不韈忽疑青天墮彗孛詭形怪影恣鶻突¶
誰其幻之吾欲罰¶
　　　　又¶
秃帝委地卓鋭筆女兄磨研笑咥咥女初上樹摘樹葉¶
笑女眇身如蛺蝶葉墮青石上下坐青石傍女如弄葉¶
嬉揚揚吾當曳女訴玉皇女青論女女實殃㝠搜上下¶
繞女腸按一葉吟一詩免謫下界為人嗤胡為畫工聖¶
得知¶
<pb:KR4e0139_WYG_025-13b>¶
　¶
　¶
　¶
　¶
　¶
　¶
　¶
　圭峯集巻二十五¶
